\subsection*{Eskymáci na táboře} % (fold)
\label{sub:eskymáci_na_táboře}

% subsection eskymáci_na_táboře (end)
Musím říct, že letos bylo přebývání s eskymáky v teepku zejména v noci o dost míň děsivý než loni. Kluci se nás před táborem ptali, jestli zas budem po uďovinách zvedat všechny eskymáky popadaný na zemi zpátky na postele. Kupodivu to letos nebylo skoro potřeba, stávalo se to opravdu výjimečně. Ani se mi nestalo, že by mě například v noci zvedala Undži z postele za ruku se slovy: ,,Pojď Debat, já Ti pomůžu", jako loni. Ale že by byla v noci úplná nuda, to se říct nedá. Například jednou jsem přišla po uďovině do teepka, kde zrovna byl Mozart a prosil mě, jestli bych mu nepomohla vzbudit Undži, protože mu to vůbec nejde. Místo Undži se ale vzbudila dřív Špageta, který jsme hned řekli, že má spát dál, že už hlídku měla a mezitím, co jsme se snažili probrat Undži, podplula Špageta pod plachtou a zmizela. Šla jsem se podívat ven a myslela jsem, že bude hned za naším teepkem, ale chvilku mi trvalo, než jsem ji v té tmě našla, protože už byla od něj dost daleko. Moc nechápu, jak se tam dostala tak rychle, vzhledem k tomu, že byla celou dobu ve spacáku. Každopádně jsem k ní šla a když jsem se ji snažila přimět k tomu, aby se vrátila do teepka, nakráčela si to k teepku Borúwčímu. Tak jsem ji nakonec vzala a Špagetku ve spacáku jsem donesla zpátky do postele. Mozart se mi smál a Špagetka o tom ráno vůbec nevěděla a smála se tomu taky velice. Takže s Eskymáky je o zábavu postaráno i v noci.

\podpis{Debat}
